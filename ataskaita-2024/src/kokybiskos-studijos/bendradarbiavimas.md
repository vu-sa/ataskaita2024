# Bendradarbiavimas su VU neakademiniais padaliniais ir kitomis organizacijomis

## VU Sveikatos ir sporto centras

Šiais metais bendradarbiaujant su VU Sveikatos ir sporto centru buvo prisidedama prie SSC organizuojamų veiklų pasiekiamumo studentams(-ėms). Diskutuota dėl VU sveiko universiteto koncepcijos viešumo ir pasiekiamumo Vilniaus universiteto studentams (-ėms)

## Bendruomenės gerovės skyrius

Aptartas maldos kambarių poreikis akademiniuose miesteliuose užsienio studentams (-ėms). Bendradarbiaujant kurtos VU lygių galimybių strategijos gairės einamiesiems metams. Diskutuota dėl negalią turinčiųstudentų (-čių) poreikių atliepimo: nemokamų psichologinių konsultacijų skaičiaus didinimo, bendruomenės psichologų skaičiaus didinimo, psichologinio konsultavimo kokybės užtikrinimo, negalią turinčių studentų (-čių) paslaugų.

## VRK

Siekiant skatinti studentus (-es) aktyviai balsuoti LR Prezindento (-ės) rinkimuose ir Referendume, kartu su „Žinau, ką renku“ viešinta komunikacijos kampanija.

## LURK

Ataskaitiniu laikotarpiu bendradarbiauta su Lietuvos universitetų rektorių konferencija ieškant bendrų sprendimų jungtinės doktorantūros reglamentavimui. Teikti pasiūlymai Lietuvos Respublikos Krašto apsaugos ministerijos Karo prievolės įstatymo pakeitimo įstatymui. Įsitraukta į diskusijas dėl studijų kokybės tobulinimo aukštajame moksle bei į ERASMUS+ išvykstančių studentų (-čių) patirčių gerinimo ir poreikių atliepimo, užsienio studentų (-čių) studijavimo Lietuvoje galimybių, migracijos paslaugų prieinamumo atvykstantiems (-čioms) užsienio studentams (-ėms) ir praktikantams (-ėms), lėšų bendrabučiams skyrimo, studentų (-čių) sveikatingumo veiklų plėtojimo.

## VJOS AS

Ataskaitiniu laikotarpiu dalyvauta VJOS AS susitikimuose, vadovų klube, VJOS AS Asamblėjose, palaikytas glaudus bendravimas ir bendradarbiavimas sprendžiant svarbius ir jaunimui aktualius klausimus. Prisidėta prie 3 pozicijų ir rezoliucijų teikiamų Vilniaus miesto savivaldybei tobulinimo ir tvirtinimo: „Pozicija dėl galimybės jaunimo organizacijoms vesti netradicines pamokas Vilniaus miesto mokyklose“, „Rezoliucija dėl priemonių, kuriomis siekiama didinti saugumą Vilniaus mieste“, „Rezoliucija dėl mokyklos psichologų teikiamų paslaugų kokybės užtikrinimo Vilniaus mieste bei Vilniaus rajone“.
