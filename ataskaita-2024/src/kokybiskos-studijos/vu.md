# Atstovavimas Vilniaus universitete

## VU Taryba

_Studentų atstovai – Lijana Savickienė ir Justinas Kondrotas._

VU taryba – Universiteto valdymo organas, kuris prižiūri, ar Universiteto veikla ir valdymas atitinka Universiteto misiją, veiklos tikslus, uždavinius ir principus, bendruosius akademinius interesus, Statute nustatytus viešumo ir atskaitomybės visuomenei reikalavimus.

Ataskaitiniu laikotarpiu VU Taryboje svarstėme tarptautinių studijų ir strateginių tarptautiškumo priemonių įgyvendinimą, mokslinių tyrimų tarptautiškumą ir tarpdalykiškumą, užsienio šalių studentų (-čių) priėmimo į Universitetą strateginių siekių ir veiksmų planą, Senato metinį darbo planą, infrastruktūros plėtros klausimus, Ekscelencijos centrų projektą, Vilniaus universiteto biudžetą. Taip pat Tarybos veiklos kryptimis 2023–2024 m. išskirta:

1. Vilniaus universiteto infrastruktūriniai sprendimai ir plėtra.
1. Vilniaus universiteto akademinių padalinių įkainių, nesusijusių su studijų programų įgyvendinimu, dydžiai bei kitos teikiamos paslaugos.
1. Vilniaus universiteto lėšų naudojimo ir turto valdymo, naudojimo ir disponavimo juo tvarkos aprašo pakeitimai.
1. Medicinos fakulteto mokslo centro veikla.
1. Valstybės biudžeto asignavimų mokslui paskirstymo Vilniaus universiteto padaliniams tvarkos aprašo atnaujinimas.
1. Studentų (-čių) 2023 m. priėmimas į Vilniaus universiteto studijas.
1. Vilniaus universiteto 2023 metų pajamų ir išlaidų sąmatos įgyvendinimo ataskaitos.
1. Vilniaus universiteto 2021–2025 m. strateginio veiklos plano įgyvendinimas: stebėsena ir numatomos plano įgyvendinimo veiklos 2024 metams.
1. Vilniaus universiteto tarybos 2023 m. veiklos ataskaita.

Taip pat VU Taryboje VU SA Prezidentė teikė metinį pranešimą „Universitetas studentų (-čių) akimis“ – dalintasi svarbiausiomis įžvalgomis iš studentų (-čių) gyvenimo universitete, apimančių studijas ir negalią, užsienio studentus (-es), doktorantūros ir rezidentūros studijas ir su studijomis susijusių veiksnių kokybę, studentų (-čių) veikimą mokslinėse veiklose, saviraiškos ir inciatyvų skatinimo galimybes, tvarumo priemonių įgyvendinimą.

## VU Senatas

_Studentų atstovai – Simonas Granskas, Julija Jarutytė, Gabrielė Kasperaitė, Justas Lebedevas, Klėja Merčaitytė, Viktorija Milko, Martyna Pikelytė, Lukas Stakėla, Daniel Šematovič._

VU Senatas – Universiteto valdymo organas, sudarytas iš VU akademinės bendruomenės narių. Senatas yra atsakingas už studijų kokybės priežiūrą ir gerinimą, kultūros, mokslo, tyrimų ir dėstymo laisvės puoselėjimą Universitete. VU Senato darbą organizuoja Senato kolegija, kuri svarsto VU Senato darbotvarkes ir teikia joms siūlymus, atsako už vadybinę darbo dalį, tačiau jokių sprendimų nepriima. Senato darbas yra suskirstytas į 3 pagrindines veiklos sritis. Studijų, Mokslo bei Kokybės ir plėtros komitetai nagrinėja savo veiklos sričiai aktualius klausimus ir išvadas teikia tvirtinti VU Senatui. Ataskaitiniu laikotarpiu vyko išvažiuojamieji VU Senato mokymai.

Studentų atstovai aktyviai įsitraukė į įvairias darbo grupes: Diplomų Cum Laude ir Magna Cum Laude išdavimo kriterijų atnaujinimo darbo grupę, Vilniaus universiteto tarybos narių rinkimų ir įgaliojimų nutraukimo tvarkos aprašo atnaujinimo darbo grupę, Dirbtinio intelekto naudojimo Vilniaus universitete gairių kūrimo grupę.

Studentams aktualiausi Senate svarstyti klausimai:

_Nutarimas_: Patvirtinta Vilniaus universiteto tarpdisciplininių studijų koncepcija

_Nauda studentams_: priimtas bendras sutarimas dėl tarpdisciplinių studijų svarbos. Dokumente išskirtos tarpdisciplinės kompetencijos, kurios turėtų būti įgyjamos tarpdisciplininių studijų metu - tarpdisciplininių perspektyvų atpažinimas, telkiantis ir inovatyvus mąstymas, bendradarbiavimas, komunikavimas tarpdisciplininėje komandoje, kritinė refleksija. Taip pat įsipareigojama plėtoti tarpdisciplininių dalykų ir studijų programų kūrimą.

_Nutarimas_: Patvirtintas Vilniaus universiteto mokslo doktorantūros reglamentas

_Nauda studentams_: dokumente nustatytas reikalavimas dėl doktorantūros komitetų sudėties atnaujinimo kas 5 metus. Taip pat numatyta rekomendacija doktoranto darbo planui dėl stažuočių užsienio mokslo ir studijų institucijose. Nuo šiol doktorantūros komitetai įpareigoti parengti ir paskelbti doktorantų atestacijų vykdymo tvarką bei reikalavimus disertacijos rankraščiui, kurį doktorantas turi pateikti doktorantūros komitetui paskutiniųjų doktorantūros metų pabaigoje. Doktorantūros komitetai įpareigoti parengti bendrųjų gebėjimų kreditų užskaitymo tvarką. Reglamentas papildytas nuostatomis dėl tarpkryptinės doktorantūros vykdymo.

_Nutarimas_: Patvirtintas Vilniaus universiteto studijų kokybės vadovas

_Nauda studentams_: šio dokumento tikslas yra užtikrinti studijų ir joms poveikį turinčių procesų kokybę bei sukurti prielaidas studijų kokybės užtikrinimo politikos įgyvendinimui bei kokybės kultūros formavimui Universitete. Jame labai formalių personalo ir studijų išteklių valdymo aspektų yra apibrėžta ir tai, kaip turi atrodyti kokybiškas studentų priėmimas, į studentą orientuotas mokymas bei vertinimas ir parama studentams bei jiems teikiamos paslaugos.

## VU Rektoratas

_Studentų atstovė – Lijana Savickienė._

Rektoratas, sudarytas iš Rektoriaus ir jo komandos, kamieninių padalinių vadovų (-ių) ir VU SA Prezidento (-ės), svarsto visus svarbiausius Vilniaus universiteto klausimus, prieš priimdamas sprendimus teikia pastabas ir komentarus remdamasis padalinių įžvalgomis bei teikia išvadas VU Tarybai, Senatui ir Rektoriui, kurie jas priima.

Ataskaitiniu laikotarpiu Rektorate svarstyti dirbtinio intelekto taikymo klausimai, studijų krypčių vertinimo rezultatų apžvalga, individualių studijų finansavimo tvarka, veiklų susijusių su Vilniaus universiteto kolektyvinės sutarties tvirtinimu pristatymas ir derinimas, Vilniaus universiteto 2024 metų pajamų ir išlaidų sąmatos projektas, Palyginamojo mokslo veiklos vertinimo (2018–2022 m. periodo) rezultatų apžvalga, kasmetinio mokslo veiklos vertinimo 2019–2022 m. rezultatų apžvalga, diskutuota apie biudžeto asignavimų mokslui skyrimo tvarką ir mokslo sričių vystymą ir tyrėjų kompetencijas. Taip pat, pradėjus veikti individualiosioms studijoms aptartas individualiųjų studijų dalykų (modulių) pasirinkimas 2023–2024 studijų metų pavasario semestrui apžvalga. VU SA Prezidentė taip pat aktyviai įsitraukė į diskusijas dėl VU Mokymosi visą gyvenimą centro veiklų plėtros, studentų (-čių) nubyrėjimo prevencijos, Vilniaus universiteto dėstytojų ir mokslo (meno) darbuotojų konkursų pareigoms eiti ir atestavimo organizavimo nuostatų naujos redakcijos projektas, tarptautinių studijų ir studentų (-čių) temas. Lygiagrečiai VU tarybai, aptartas mokslinių tyrimų tarptautiškumas ir tarpdalykiškumas, priėmimo rezultatai ir priėmimo kampanijų rinkodara.

## Akademinių reikalų prodekanų posėdžiai

_Studentų atstovė – Klėja Merčaitytė._

Akademinių reikalų prodekanų posėdžių metu ruošiamos teikti išvados ir rekomendacijos Universiteto studijų veiklai gerinti. Šiuose posėdžiuose dalyvauja visi už studijas atsakingi Universiteto kamieninių akademinių padalinių vadovų pavaduotojai (-os) bei studentų atstovai (-ės).

Ataskaitiniu laikotarpiu vyko 8 posėdžiai, kurių metu buvo kalba apie studijų individualizavimo procesus, teikiamus dokumentus. Buvo svarstomas Studijų kokybės vadovas, dirbtino intelekto gairės, mokymosi visą gyvenimą programų administravimo aprašas, nubyrėjimo prevencijos planas, VU studijų nuostatų, studijų programų ir studijų formos keitimo atvejų tvarkos aprašo bei studijuojančių rašto darbų rengimo ir gyvnimo ir kaupimo nuostatų pakeitimus, diskutuota apie grįžtamojo ryšio apklausų rezultatus.

## Studijų programų komitetai

Studijų programų komitetai (SPK) yra akademiniai studijų programas koordinuojantys ir jų vykdymą prižiūrintys dariniai. SPK užtikrina studijų programos tikslų, ugdomų kompetencijų, turinio, metodų ir studentų pasiekimų vertinimų vientisumą ir tobulina studijų programą analizuodami studentų (-čių), dėstytojų, absolventų (-čių), socialinių partnerių nuomonę bei kitus studijų programų vykdymo kokybės rodiklius. SPK sudaro ne mažiau kaip 3 dėstytojai (-os), bent 1 socialinis (-ė) partneris (-ė) ir bent 1 studentų atstovas (-ė).

Siekiant užtikrinti efektyvų studentų atstovavimą SPK buvo keliamos studentų atstovų (-ių) kompetencijos: organizuoti centriniai bei padalinių mokymai, kuriuose studentų atstovai (-ės) susipažino su SPK veikla, vykdytos nuomonės rinkimo, apibendrinimo, pristatymo bei įvairių posėdžių simuliacijos, susipažinta su kitų studentų atstovų patirtimi. Taip pat užsiimta atstovavimo veiklos sklaida parodant ne vien formalią atstovavimo veiklos pusę renginyje „Apie atstovavimą ne atstovams“ bei rengtas naujų mokslo metų rudenį vyksiančių atstovų veiklos planavimų konceptas. Studentų atstovai (-ės) taip pat laikė jiems (-oms) skirtą testą, leidžiantį jiems (-oms) užtvirtinti svarbiausias akademines, struktūrines žinias bei konceptus, reikalingus atstovauti. Ataskaitiniu laikotarpiu studentų atstovai (-ės) rinko studentų (-čių) nuomonę anketavimo, virtualių tikslinių grupių arba mišriuoju metodu, o surinkti ir susisteminti duomenys buvo panaudoti ir pristatyti SPK posėdžių metu. Taip pat tiek atstovai SPK, tiek padalinių atstovų koordinatoriai vykdė individualiųjų studijų dalykų peržiūrą – bandyta identifikuoti neaiškius, tobulinimų reikalaujančius dalykų aprašus.

Šiemet skirtinguose VU KAP iš viso įvyko virš 200 posėdžių, kurių pagrindinė darbotvarkės buvo orientuotos į studijų programų atnaujinimą, dalykų aprašų peržiūras, individualias studijas. Detaliau su kiekvieno VU KAP SPK posėdžių statistika susipažinti galite žemiau:

| VU KAP                                                   |      SPK posėdžių skaičius      | Pagrindinės 3 nagrinėtos temos                                                                                                                                             |
| -------------------------------------------------------- | :-----------------------------: | :------------------------------------------------------------------------------------------------------------------------------------------------------------------------- |
| **Chemijos ir geomokslų fakultetas**                     | VU SA P nepateikė informacijos. |                                                                                                                                                                            |
| **Ekonomikos ir verslo administravimo fakultetas**       |               24                | 1. Studijų programų tinklelių atnaujinimas;<br>2. Studijų programų viešinamos informacijos atnaujinimas ir rinkodara;<br>3. Studijų programų tobulinimų planų tvirtinimas. |
| **Filologijos fakultetas**                               |               40                | 1. Programų viešinimas ir studentų pritraukimas;<br>2. Dalykų aprašų peržiūra ir keitimas;<br>3. Studijų programų atnaujinimas.                                            |
| **Filosofijos fakultetas**                               |               37                | 1. Studijų programos atnaujinimas;<br>2. Gynimų komisijų tvirtinimas;<br>3. Praktikų organizavimo klausimai                                                                |
| **Fizikos fakultetas**                                   |               25                | 1. Studijų programų tinklelių keitimas;<br>2. Studijų dalykų pasiūlos kitiems fakultetams svarstymas;<br>3. Dubliuotų dalykų identifikavimas ir panaikinimas.              |
| **Gyvybės mokslų centras**                               | VU SA P nepateikė informacijos. |                                                                                                                                                                            |
| **Istorijos fakultetas**                                 |                7                | 1. Individualių studijų planų tvirtinimas;<br>2. Studijų programų tobulinimas ir atnaujinimas;<br>3. Praktikų galimybių didinimas.                                         |
| **Kauno fakultetas**                                     |               18                | 1. Gynimų komisijų tvirtinimas;<br>2. Studentų patvirtinimas vardinėms stipendijoms gauti;<br>3. Magna Cum Laude absolventų kandidatūrų svarstymas.                        |
| **Komunikacijos fakultetas**                             |               29                | 1. Studijų programų atnaujinimas;<br>2. Dalykų aprašų tvirtinimas;<br>3. BDAR ir akademinės etikos klausimai.                                                              |
| **Matematikos ir informatikos fakultetas**               |               19                | 1. Individualios studijos;<br>2. Dalykų aprašų tvirtinimas;<br>3. Programų studijų planų koregavimas.                                                                      |
| **Medicinos fakultetas**                                 |               28                | 1. Studijų tinklelių atnaujinimas;<br>2. Individualios studijos;<br>3. Į studentą orientuotas mokymas(is)                                                                  |
| **Šiaulių akademija**                                    | VU SA P nepateikė informacijos. |                                                                                                                                                                            |
| **Tarptautinių santykių ir politikos mokslų institutas** |                8                | 1. Studijų individualizavimo svarstymai;<br>2. Studentų grįžtamojo ryšio aptarimas;<br>3. Studijų programų atnaujinimas.                                                   |
| **Teisės fakultetas**                                    |                6                | 1. Naujų studijų dalykų tvirtinimas; <br>2. Naujos gretutinių studijų programos svarstymas;<br>3. Atnaujintų dalykų aprašų tvirtinimas.                                    |
| **Verslo mokykla**                                       |                5                | 1. Atnaujintų dalykų aprašų tvirtinimas;<br>2. Modulinių studijų proceso apžvalga;<br>3. Gynimų tvarkos atnaujinimas.                                                      |

## Vilniaus universiteto Senato sudaromos komisijos

### VU Centrinė ginčų nagrinėjimo komisija

_Studentų atstovai – Vismantas Daujotas, Marijonas Kavaliauskas, Martyna Pikelytė._

Komisija nagrinėja skundus dėl padalinių ginčų nagrinėjimo komisijų sprendimų bei ginčus tarp studentų (-čių) ir centrinės administracijos darbuotojų. Ataskaitiniu laikotarpiu įvyko 6 posėdžiai, kurių metu išnagrinėti 3 pareiškimai.

### VU Centrinė akademinės etikos komisija

_Studentų atstovai – Gabrielė Kasperaitė, Laura Mackevič, Eivinas Zableckas._

Komisija nagrinėja akademinės bendruomenės narių skundus dėl akademinės etikos pažeidimų. Ataskaitiniu laikotarpiu vyko 5 komisijos posėdžiai, kuriuose nagrinėti 8 atvejai.

### VU Akademinio protokolo komisija

_Studentų atstovai – Anelė Dromantaitė, Povilas Virbašius._

VU Akademinio protokolo komisija yra atsakinga už VU vykstančių ceremonijų tvarką, Universiteto atributikos ir tradicijų puoselėjimą.

Ataskaitiniu laikotarpiu vyko vienas komisijos posėdis, kurio metu svarstyta iniciatyva siekiant Ignoto Domeikos atminimo įamžinimo, pastatant memorialinį biustą VU erdvėse taip pat klausimas dėl Šv. Ivono paveikslo perdavimo iš Šv. Jonų bažnyčios ir VU emeritų klubo prašymas sukurti klubo ženkliuką.

### VU Centrinė rinkimų komisija

_Studentų atstovė – Airina Mikulėnaitė._

VU Centrinė rinkimų komisija yra atsakinga už tinkamą Universiteto valdymo organų rinkimų organizavimą, išrinktų Senato ir Tarybos narių registravimą, Rektoriaus rinkimų rezultatų nustatymą. Esant poreikiui, komisija siūlo Senatui tobulinti rinkimų į Universiteto valdymo organus tvarkas.

Ataskaitiniu laikotarpiu vyko 3 nuotoliniai Centrinės rinkimų komisijos posėdžiai ir 4 elektroniniai balsavimai. Posėdžių metu buvo patvirtintos pasikeitusios Vilniaus Universiteto kamieninių akademinių padalinių rinkimų komisijų sudėtys, tvirtinti rinkimų grafikai į laisvas Senato narių vietas kamieniniuose akademiniuose padaliniuose (TF ir TSPMI) bei tvirtinti balsavimo rezultatai.

### VU Emeritūros, afiliacijos ir garbės vardų komisija

_Studentų atstovė – Julija Jarutytė._

Komisija svarsto ir VU Senatui teikia tvirtinti kandidatūras VU profesoriaus emerito, afilijuotojo profesoriaus, docento, mokslo darbuotojo ir garbės daktaro, alumno ar mecenato vardams gauti.

Ataskaitiniu laikotarpiu vyko 2 posėdžiai, kuriuose buvo apsvarstytos 6 kandidatūros profesoriaus emerito (patvirtintos 3), 4 kandidatūros afilijuotojo profesoriaus (patvirtintos 4), 2 kandidatūros afilijuotojo mokslininko (patvirtintos 2) vardams suteikti, o garbės daktaro vardą nutarta suteikti Daniel Petit, Annai Pikulskai-Radomskai ir Hansui Kjeldsenui.

## Kitos komisijos

### VU Edukacinių iniciatyvų komisija

_Studentų atstovė – Lijana Savickienė._

Edukacinių iniciatyvų komisija svarsto, tvirtina ir skiria lėšas dėstytojų iniciatyvoms, skirtoms gerinti studijų procesą, dalykus, jų dėstymą, didinti studentų (-čių) įtraukimą bei įgyvendinti inovatyvias edukacines idėjas, kurioms ne visada pakanka standartinių Universiteto teikiamų išteklių.

Šiais metais edukacinių iniciatyvų komisijoje patvirtintos kelios dešimtys paraiškų ir iniciatyvų bei ankstesniais metais įgyvendintų iniciatyvų ataskaitos.

### VU Centrinė priėmimo komisija

_Studentų atstovė – Lijana Savickienė._

Komisija svarsto ir teikia Universiteto rektoriui tvirtinti aukščiausio lygmens darbuotojų – profesorių ir vyriausiųjų mokslo darbuotojų – kandidatūras akademinėms pareigoms užimti. Atsižvelgusi į studentų (-čių) apklausas, dėstymo patirtis ir planuojamą akademinę veiklą, VU SA Prezidentė, remdamasi aukščiau išvardytais duomenimis, siūlė tvirtinti ne visas kandidatūras. Pagrindiniai rodikliai netvirtinti kandidatūrų – pedagoginių kompetencijų stoka, akademinė etika, dėstymo užsienio kalba gebėjimai, užsiėmimų organizavimo principai, darbuotojų neįsitraukimas į studijų proceso tobulinimą. Centrinė priėmimo komisija iš viso apsvarstė 65 kandidatūras. Teikiamų kandidatūrų skaičius einamuoju laiku nėra galutinis, kadangi komisijos veikla vis dar vykdoma.

### VU Profesoriaus ir docento pedagoginių vardų teikimo komisija

_Studentų atstovė – Klėja Merčaitytė._

Komisija svarsto ir teikia Senatui tvirtinti dėstytojų kandidatūras dėl pedagoginių vardų suteikimo. Ataskaitiniu laikotarpiu vyko vienas komisijos posėdis, kurio metu buvo svarstomi kandidatai VU profesorių ir docentų pedagoginiams vardams teikti. VU Senatui komisijos vardu buvo siūloma suteikti 27 VU akademiniams darbuotojams pedagoginį vardą.

### VU partnerystės profesorių ir partnerystės docentų skyrimo patariamasis komitetas

_Studentų atstovė – Lijana Savickienė._

Komisija svarsto ir teikia Senatui tvirtinti dėstytojų kandidatūras dėl pedagoginių vardų suteikimo. Ataskaitiniu laikotarpiu vyko vienas komisijos posėdis, kurio metu buvo svarstomi (-os) kandidatai (-ės) VU profesorių ir docentų (-čių) pedagoginiams vardams teikti. VU Senatui komisijos vardu buvo siūloma suteikti 52 VU akademiniams (-ėms) darbuotojams (-oms) pedagoginį vardą.

### VU Geriausių dėstytojų pripažinimo komisija

_Studentų atstovė – Klėja Merčaitytė._

Komisija svarsto kandidatų (-čių) veiklą ir teikia Rektoriui rekomendacijas dėl kandidatų (-čių) pripažinimo geriausiais (-omis) metų dėstytojais (-omis). Vilniaus universiteto studentų (-čių) siūlomų dėstytojų kandidatūras Komisijai svarstyti teikia kamieninio akademinio padalinio administracija kartu su VU SA padaliniu.

Ataskaitiniu laikotarpiu vyko 1 komisijos posėdis. Posėdžio metu iš padalinių siūlytų kandidatų (-čių) išrinkta 15 geriausių Universiteto dėstytojų, kurie (-os) vėliau buvo apdovanoti (-os) Rektoriaus premija.

Geriausių 2023 m. dėstytojų premijos šiemet įteiktos:

Chemijos ir geomokslų fakulteto docentas dr. Laurynas JUKNA,  
Ekonomikos ir verslo administravimo fakulteto docentė dr. Daiva TAMULEVIČIENĖ,  
Filologijos fakulteto profesorius dr. Jurgis PAKERYS,  
Filosofijos fakulteto lektorė Albina SAIKAUSKIENĖ,  
Fizikos fakulteto docentas dr. Thomas GAJDOSIK,  
Gyvybės mokslų centro profesorius habil. dr. Juozas Rimantas LAZUTKA,  
Istorijos fakulteto lektorius Andrius GRODIS,  
Kauno fakulteto docentė dr. Eglė GABRĖNAITĖ,  
Komunikacijos fakulteto docentas dr. Dainius VAITIEKŪNAS,  
Matematikos ir informatikos fakulteto docentas dr. ANDRIUS GRIGUTIS,  
Medicinos fakulteto docentė dr. Marija JAKUBAUSKIENĖ,  
Šiaulių akademijos profesorius dr. REMIGIJUS BUBNYS,  
Tarptautinių santykių ir politikos mokslų instituto docentė dr. INGA VINOGRADNAITĖ,  
Teisės fakulteto docentė dr. GIEDRĖ LASTAUSKIENĖ,  
Verslo mokyklos docentė dr. ELZĖ RUDIENĖ.

### VU Socialinių stipendijų skirstymo komisija

_Studentų atstovai – Lukas Jakonis, Martyna Vaitkūnaitė._

Socialinė stipendija skiriama pirmosios pakopos ir vientisųjų studijų studentams (-ėms), studijuojantiems (-čioms) ne pirmame studijų kurse, taip pat antrosios pakopos ir profesinių pedagogikos studijų studentams (-ėms), studijuojantiems (-čioms) ne pirmame studijų semestre, susiduriantiems(-čioms) su socialiniais sunkumais. Studentams(-ėms) ataskaitiniu periodu buvo paskirta 11 stipendijų.

### VU Visuomeninės veiklos stipendijų skirstymo komisija

_Studentų atstovai – Justas Lebedevas, Urtė Žakarytė._

Visuomeninės veiklos stipendija skiriama studentams (-ėms) už individualius pasiekimus, prisidedančius prie ateities visuomenės kūrimo, visuomenės problemų sprendimo, Universiteto strateginiame veiklos plane numatytų tikslų įgyvendinimo bei kitus Universiteto vardą garsinančius pasiekimus.

Ataskaitiniu laikotarpiu vyko 7 posėdžiai. Jų metu buvo kuriama vertinimo sistema, nes nuo šių mokslo metų vietoje vienkartinių tikslinių stipendijų yra skiriamos visuomeninės veiklos stipendijos. Didžiausias uždavinys buvo sukurti kriterijus, kurie tiktų įvertinti pasiekimus kultūros, sporto bei visuomeninės veiklos srityse. Ataskaitiniu laikotarpiu vyko du stipendijų skirstymai. Rudens semestre studentams (-ėms) buvo paskirstyta 1017 BSI (49 833€), o Pavasario semestre 907.5 BSI (49912,5€).

### VU Mokslinės veiklos stipendijų skirstymo komisija

_Studentų atstovai – Liepa Burneikaitė, Martyna Vaitkūnaitė._

Stipendija už mokslinius pasiekimus skiriama brandžia moksline veikla pasižymėjusiems (-ioms) pirmosios, antrosios pakopų, vientisųjų, profesinių pedagogikos ir rezidentūros studijų studentams (-ėms): dalyvavimą konferencijose, moksliniuse tyrimuose, kitoje mokslinėje veikloje. Ataskaitiniu laikotarpiu įvyko 2 posėdžiai, kurių metu buvo atnaujinti stipendijos už mokslines studentų(-čių) veiklas kriterijai, studentams(-ėms) išdalintos 408 BSI, t.y. 20 tūkst. eurų stipendijos.

### VU Tarpdisciplininių studijų ekspertų komisija

_Studentų atstovas – Simonas Granskas._

2023 m. spalio 17 d. Senatui patvirtinus Tarpdisciplininių studijų koncepciją buvo sudaryta VU Tarpdisciplininių studijų ekspertų komisija, vykdanti minėtoje koncepcijoje apibrėžtas funkcijas: svarstyti tarpdisciplininių studijų dalykus (modulius), vykdyti jų kokybės stebėseną. Siekiant paskatinti VU Dėstytojus rengti tarpdisciplininių studijų dalykus buvo paskelbtas kvietimas teikti paraiškas šių dalykų (modulių) rengimui, o už dalyko rengimą dėstytojams numatytas finansavimas.

Ataskaitiniu laikotarpiu įvyko du posėdžiai. Pirmajame buvo aptarta komisijos darbo tvarka, svarstytas kvietimas teikti paraiškas, jam teiktos pastabos ir pataisymai. Antrajame posėdyje komisija svarstė 16 gautų paraiškų, kurių 7 buvo patvirtintos, o 2 grąžintos tikslinti. Taip pat aptarta, kokių turinio pakeitimų reikia kvietimui rengti tarpdisciplininių studijų dalykus (modulius), kad ateityje gautas paraiškas būtų paprasčiau vertinti.

### VU studijų tarptautinimo iniciatyvų komisija

_Studentų atstovė – Viktorija Milko._

Komisija vertina pateiktų tarptautinių iniciatyvų paraiškų atitikimą tarptautiškumo fondo tikslams ir svarsto lėšų skyrimą toms iniciatyvoms įgyvendinti. Ataskaitiniu laikotarpiu vyko 4 posėdžiai, kurių metu buvo nagrinėtos 47 paraiškos.

### VU 450-mečio stipendija

_Studentų atstovai – Lurdes Gaidelytė, Lukas Jakonis, Martyna Vaitkūnaitė._

VU 450-mečio stipendija – Vilniaus universiteto įsteigta speciali stipendija, skirta būsimiems studentams (-ėms) iš socialiai pažeidžiamų šeimų. Siekiant mažinti Lietuvoje opią socialinės atskirties problemą, pirmuosius studijų metus – nuo rugsėjo iki birželio mėnesio – mokama 300 eurų per mėnesį stipendija, finansų stokojantiems (-čioms) studentams (-ėms). Ataskaitiniu laikotarpiu įvyko 1 posėdis, kurio metu buvo skirtos 29 stipendijos.

### UAB „Teltonika telematics“ vardinės stipendijos skirstymo komisija

_Studentų atstovė – Samanta Valiušaitytė._

UAB „TELTONIKA TELEMATICS“ skiria metines 3000 eurų vardines stipendijas pagal programą „Ateitis priklauso man!”. Stipendijos skiriamos gabiausiems būsimiems pirmakursiams studijuojanties inžinerinėse (technologijų, inžinerijos ir programavimo) srityse. Ataskaitiniu laikotarpiu vyko vienas posėdis, spalio 25 d., kurių metu paskirtos stipendijos dviem VU pirmakursiams studentams.

### Trečios studijų pakopos (doktorantūros) studentų atstovavimas

Ataskaitiniu laikotarpiu įvyko 14 individualių susitikimų su doktorantais (-ėmis), susitikimai su ŠMSM, LMT VU mokslo prorektore, Doktorantūros ir podoktorantūros skyriumi, GMC administracija. Susitikimų metu diskutuota apie doktorantūros integracijos proceso tobulinimą, kylančias problemas (jungtinės doktorantūros situaciją, administracines, komunikacines, finansines, krūvio apskaitos, darbo su vadovu (-e), bendruomeniškumo stokos ir kt.) skirtingose mokslo kryptyse, doktorantų vadovų mokymų, doktorantūros mentorystės poreikį.

Išsigrynintoms problemoms spręsti buvo pasitelkti įvairūs veikimo lygmenys. Su ŠMSM, LMT atstovais diskutuota apie jungtinės doktorantūros reglamentavimą ir tarpinstitucinės atsakomybės pasidalinimą. Universitete aktyviai bendradarbiauta su VU Doktorantūros ir podoktorantūros skyriumi dėl integracijos doktorantams (-ėms) organizavimo, doktorantų (-čių) apklausos klausimyno pildymo, doktorantų vadovų mokymų organizavimo, doktorantūros klausimais aktyviai diskutuota ir VU Senato posėdžiuose. Organizuoti susitikimai su doktorantų (-čių) grupės nariais, kuriuose išsiaiškinta dėl doktorantūros status quo. Kartu su GMC bendruomenės psichologe, administracija pradedamas įgyvendinti doktorantų mentorystės konceptas, kuris bus pradėtas įgyvendinti GMC naujųjų mokslo metų rugsėjo mėnesį.

## Darbo grupės

### VU MVG strateginių gairių kūrimo darbo grupė

_Studentų atstovė – Lijana Savickienė._

VU Mokymosi visą gyvenimą strateginių gairių kūrimo grupė veikė siekdama aptarti veiklų naujinimą, svarbiausius prioritetus ir kryptis. Darbo grupės strateginių sesijų metu teikti pasiūlymai administravimo tvarkai, studentų (-čių) įtraukimui į veiklas, mokslinių veiklų skatinimui ir bendradarbiavimui jose su mokiniais (-ėmis).

### VU jaunimo psichikos sveikatos ekspertų grupė

_Studentų atstovės – Martyna Pikelytė, Lijana Savickienė._

Psichotraumatologijos centro jaunimo psichikos sveikatos ekspertų grupėje teikti siūlymai dėl hibridinės intervencijos būdų pagal amžiaus grupes, apklausų tobulinimo, focus grupių įveiklinimo siekiant padėti jaunam žmogui.

### Žalio kurso Universitetui rengimo darbo grupė

_Studentų atstovė – Dominyka Goldbergaitė._

Kartu su darbo grupės nariais (-ėmis) rengta strategija, kuria siekiama užtikrinti tvarių sprendimų VU priėmimą, tvarumo principų įtraukimą į Vilniaus universitete vedamas studijų programas, infrastruktūrą akademiniuose ir neakademiniuose padaliniuose.

### Bendrabučių darbo grupė

_Studentų atstovai (-ės) – Lijana Savickienė, Viktorija Milko, Elijas Augustas Kavaliauskas, Artūras Maciunskas._

VU SA prezidentės iniciatyva suburtoje darbo grupėje aptartos užsienio ir vietinių studentų (-čių) gyvenimo sąlygos, priėmimas į bendrabučius integracijos periodu, VU tinklapių ir polapių medžiagos atnaujinimas siekiant užtikrinti sėkmingą ir aiškią vietinių bei užsienio studentų (-čių) priėmimo sistemą.
