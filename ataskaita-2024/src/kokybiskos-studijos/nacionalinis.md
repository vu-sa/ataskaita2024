---
outline: [2, 4]
---

# Nacionalinis ir miesto savivaldoje atstovavimas

## Atstovavimas nacionaliniu mastu

### LR Seimas

_Studentų atstovė – Lijana Savickienė._

Dalyvauta aktualiuose Lietuvos Resbublikos Seimo komitetų posėdžiuose svarstant visus su aukštuoju mokslu susijusius klausimus. LR Seimo frakcijoms teikti pasiūlymai, į kuriuos pravartu atsižvelgti Seime svarstant Karo prievolės įstatymo pakeitimo įstatymą. Taip pat organizuoti pokalbiai su Seimo nariais, kuriuose diskutuota ir apie kitus aukštojo mokslo klausimus: jungtines doktorantūras, studentų (-čių) mokslą ir jam skiriamą prioritetą bei finansavimą, aukštųjų mokylų veiklą.

#### LR Seimo Švietimo ir mokslo komitetas

_Studentų atstovė – Lijana Savickienė._

Aktyviai dalyvauta komiteto svarstymuose aukštojo mokslo klausimais. Skatinta suburti ŠMK darbo grupę, kurioje būtų teikiami pasiūlymai iš aukštojo mokslo pusės dėl Lietuvos Respublikos Krašto apsaugos ministerijos inicijuotą Karo prievolės įstatymo pakeitimo įstatymo projektą.

Darbo grupės susitikimuose teikti pasiūlymai remiantis VU SA pozicija dėl aukštojo mokslo nepertraukiamumo atliekant privalomą pradinę karo tarnybą studijų metu. Teikti pasiūlymai dėl studijų užsiėmimų vykdymo savaitgaliais, pilietiškumo ugdymo integravimo į aukštųjų mokyklų veiklą, praktikų atlikimo. Taip pat atkreiptas dėmesys į studentų (-čių) judumą vasaros periodu Erasmus praktikose ir stažuotėse. Svarstytas įstatymo projekto suderinamumas tarp stojimų į bakalauro, magistro ir doktorantūros studijų pakopas.

#### LR Seimo Nacionalinio saugumo ir gynybos komitetas

_Studentų atstovė - Lijana Savickienė._

Ataskaitiniu laikotarpiu reaguojant į LR Krašto apsaugos ministerijos inicijuotą Karo prievolės įstatymo pakeitimo įstatymą buvo aktyviai atstovauta VU studentų (-čių) nuomonė LR NSGK pasitarimuose. Siūlyta svarstant įsakymą atsižvelgti į studijų vykdymą savaitgaliais, savanoriškos tarnybos skatinimą, praktikos vietų suteikimą ir viešinimą, nepertraukiamo studijų proceso svarbą ir aukštojo mokslo bendradarbiavimą siekiant į studijas įtraukti bendrųjų universitetinių studijų principu vykdomus pilietiškumo ugdymo dalykus.

### LR Vyriausybė

#### LR Švietimo, mokslo ir sporto ministerija (ŠMSM)

_Studentų atstovė – Lijana Savickienė._

Ataskaitiniu laikotarpiu inicijuotos diskusijos Ministerijoje dėl jungtinių doktorantūrų, siekiant jų įgyvendinime apibrėžti mokslo ir tyrimų institucijas bei aukštąsias mokyklas kaip lygiavertes partneres bei siekti lygiaverčio finansavimo paskirstymo.

Organizuoti susitikimai su Ministerijos patarėjais studijų ir mokslo klausimais, ministru bei viceministru aukštajam mokslui siekiant atliepti studentų (-čių) poreikius ir keliamus klausimus. Teikti pasiūlymai dėl Mokslo ir studijų įstatymo tobulinimui: reglamentuoti studentų (-čių) su negalia poreikių atliepimą aukštosiose mokyklose ir nacionaliniu mastu; suteikti socialinę stipendiją akademines atostogas dėl asmeninių priežasčių pasiėmusiems (-ioms) studentams (-ėms) bei dėl nėštumo ir ligos atvejais. Teikti pasiūlymai dėl tarpdiscipliniškumo reglamentavimo ir apmokamų praktikų įgyvendinimo, atsižvelgiant į anksčiau nepasiektus susitarimus.

Teikti pasiūlymai ŠMSM darbo grupėje dėl paramos studentams (-ėms) su negalia, kurie apibrėžia, jog studentams (-ėms) su negalia teikiama finansinė parama turėtų būti paremta poreikių atliepimu.

Atsižvelgiant į užsienio studentų (-čių) poreikius, teikti pasiūlymai dėl aukštojo mokslo tarptautiškumo, lituanistikos plėtros užsienyje skatinimo: Lietuvos aukštojo mokslo tarptautiškumo kokybės stiprinime įtraukti akademinio personalo paruoštumą dėstyti užsienio studentams (-ėms); atsižvelgti į užsienio studentų (-čių) pasitenkinimo studijomis [kokybės] rodiklį, kuris išoriniame studijų kokybės vertinime įgalintų vertinti studijas iš studijuojančiųjų perspektyvos; aukštojo mokslo tarptautiškumo vertinime įtraukti užsienio studentų (-čių) savalaikio studijų baigimo ir įsidarbinimo po studijų rodiklius; siekti valstybės paramos studentų (-čių) akademiniam judumui didinimo; didinti galimybes užsienio studentų (-čių) pritraukimui įtraukiant privalomo sveikatos draudimo teikimą užsienio studentams (-ėms), atvykusiems studijuoti į Lietuvą iš ne Europos Sąjungos valstybių; skatinti užsienio studentus (-es) rinktis antrosios pakopos studijas Lietuvoje ir taip didinti tikimybę užsienio studentų (-čių) įsidarbinimui Lietuvoje.

Aktyviai įsitraukta į ŠMSM, Studijų kokybės vertinimo centro ir aukštųjų mokyklų atstovų darbo grupę dėl aukštųjų mokyklų išorinio vertinimo kriterijų atnaujinimo.

#### LR Sveikatos apsaugos ministerija (SAM)

_Studentų atstovė – Lijana Savickienė._

LR SAM ministro vardiniu teikimu VU SA Prezidentė įtraukta į patariamąja ekspertų tarybą dėl sveikatos mokslų aukštosiose mokyklose kokybės užtikrinimo ir akademinės etikos pažeidimų prevencijos. Taip pat aktyviai įsitraukta į ekspertų tarybą „Dėl Nacionalinės sveikatos sistemos specialistų rengimo valstybinio užsakymo formavimo komiteto darbo reglamento patvirtinimo“, teikti pasiūlymai sveikatos specialistų poreikiui.

Teikti pasiūlymai LR SAM įgyvendinamam nutarimui 4 „Dėl Medicinos rezidentūros studijų ir odontologijos rezidentūros studijų programų vykdymo reikalavimų ir priežiūros tvarkos aprašo patvirtinimo“ 20 ir 23 punktams, apibrėžiantiems gydytojo (-s) rezidento (-ės) vadovo (-ės) edukacinių kompetencijų atnaujinimo ir gydytojo (-s) rezidento (-ės) mentoriaus (-ės) edukacinių kompetencijų įgijimo ir atnaujinimo tvarkos aprašą, skatinant atsižvelgti į edukacinių kompetencijų įgijimo kokybės užtikrinimą; edukacinių kompetencijų atnaujinimą dažniau nei numato SAM siūlymas; vertinimų tvarką ir organizavimą bei potemes.

### Studijų kokybės vertinimo centras (SKVC)

**Studentų forumas** – SKVC neformali darbo grupė, kurioje dalyvauja Lietuvos aukštųjų mokyklų studentų (-čių) interesams atstovaujančių organizacijų atstovai (-ės).

Ataskaitiniu laikotarpiu vyko vienas studentų forumo susitikimas, kuriame diskutuota apie studijų metu vykdomų praktikų kokybę. Forumo metu skatinome SKVC atsižvelgti į praktikos kokybės užtikrinimą įtraukiant aukštąsias mokyklas ir praktikoms priimančias institucijas, praktikų apmokėjimą, preliminarias išlaidas, kurias patiria studentai (-ės) privalomų profesinių praktikų metu.

### Lietuvos universitetų rektorių konferencija (LURK)

_Studentų atstovė – Lijana Savickienė._

Ataskaitiniu laikotarpiu dalyvauta 9 LURK posėdžiuose, kuriuose aktyviai įsitraukta į studentams (-ėms) aktualių klausimų svarstymą ir pasiūlymų teikimą. Teikta VU SA pozicija, kurią nuspręsta priimti kaip LURK pagrindinę to meto poziciją dėl LR KAM šauktinių reformos. Diskutuota dėl dėstytojų edukacinių (pedagoginių) kompetencijų ir profesinio augimo kelių, dėl universitetų teikiamos paramos Ukrainos pabėgėliams (-ėms), studentams (-ėms), tyrėjams (-oms), profesoriams (-ėms), bei dėl užsienio studentų (-čių) pritraukimo ir išlaikymo. LURK mokslo komitete pristatytas VU SA atliktas tyrimas apie studentų (-čių) mokslines veiklas, motyvaciją jose dalyvauti bei egzistuojančias priemones bei barjerus. Kartu su LURK kreiptasi į Švietimo, mokslo ir sporto ministeriją dėl bendrabučių infrastruktūros plėtros priemonių bei diskutuota privalomosios pradinės karo tarnybos reformos kontekste.

### Lietuvos mokslo taryba (LMT)

_Studentų atstovė – Lijana Savickienė._

Ataskaitiniu laikotarpiu dalyvauta 9 LURK posėdžiuose, kuriuose aktyviai įsitraukta į studentams (-ėms) aktualių klausimų svarstymą ir pasiūlymų teikimą. Teikta VU SA pozicija, kurią nuspręsta priimti kaip LURK pagrindinę to meto poziciją dėl LR KAM šauktinių reformos. Diskutuota dėl Lietuvos universitetinio aukštojo mokslo tarptautiškumo ir „Erasmus+“ mainų programos, teikti pastebėjimai dėl įsitraukiančių į mobilumo programą studentų (-čių) patiriamų iššūkių: apgyvendinimo, minimalių išlaidų padengimo, pasiruošimo išvykstant, tikslingos pagalbos įsitraukiant į studijų procesą gįžus iš mobilumo programos. Teiktas pasiūlymas svarstant minimalų konkursinį balą: pasirinktas kompromisinis variantas, kuriuo minimalus konkursinis balas yra 5 pagal aktualumą skirtingų krypčių studijoms. Aktyviai įsitraukta į diskusijas dėl migracijos paslaugų prieinamumo atvykstantiems (-čioms) užsienio studentams (-ėms) ir praktikantams (-ėms), Karo prievolės įsakymo projekto naujos redakcijos, užsienio studentų (-čių) galimybių įstoti į Lietuvos universitetus, lėšų bendrabučių remontui skyrimo, studentų (-čių) sporto ir sveikatingumo veiklų plėtojimo aukštosiose mokyklose, dėl aukštojo mokslo tarptautiškumo, lituanistikos plėtros užsienyje skatinimo ir prioritetinių veiklų.

## Atstovavimas miesto lygmeniu

### Vilniaus miesto savivaldybė ir Jaunimo reikalų Taryba (JRT)

Ataskaitiniu laikotarpiu Vilniaus miesto savivaldybėje kelti klausimai dėl:

1. Studentų apgyvendinimas ir būsto nuomos mokesčio dalies kompensacijos (vėliau klausimas svarstytas bendradarbiaujant su LR Socialinės apsaugos ir darbo ministerija, teikti pasiūlymai).
2. Užsienio studentų (-čių) integracijos ir kultūros pažinimo, savivaldybėje veikiančių viešųjų paslaugų teikimo anglų kalba.
3. Praktikų ir darbo vietų bei antidiskriminacijos politikos, mokestinių lengvatų mažiems verslams priimti užsienio studentus (-es).
4. Apšvietimo Saulėtekyje ir greitojo susisiekimo maršrutų.

Jaunimo reikalų taryboje keltas klausimas dėl viešo naktinio transporto sugrąžinimo į Vilniaus miestą, akademinius miestelius pilnų kalendorinių metų eigoje. Siūlyta prailginti ir paankstinti naktinio transporto pasiekiamumą.
