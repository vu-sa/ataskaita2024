# VU SA Revizijos komisija

![RK](/img/bendros-nuotraukos/revizija.jpg)

Revizijos komisija yra VU SA struktūrinių vienetų finansinį ir veiklos
patikrinimą atliekanti kontrolės institucija. Komisiją sudaro penki
nariai, renkami VU SA ataskaitinėje-rinkiminėje konferencijoje.

**Ataskaitiniu laikotarpiu Revizijos komisiją sudarė:**

- Vytautas Pasvenskas (komisijos pirmininkas)
- Artūras Anisimenka
- Ieva Šiaudvytytė
- Anastasija Liubinskytė
- Aušrinė Dichavičiūtė

2023–2024 m. Revizijos komisija patobulino VU SA veiklos vertinimo metodiką ir pagal ją atliko organizacijos veiklos vertinimą. Ataskaitiniu laikotarpiu įvyko 1 atviras Revizijos komisijos posėdis ir 28 uždari darbiniai susitikimai, individualių ir (ar) grupinių susitikimų metu su revizuojamais vienetais komisijos nariai (-ės) susitiko daugiau nei 270 kartų. Šiuose susitikimuose tikrinta, ar VU SA, VU SA P, VU SA PKP, VU SA Duomenų apsaugos bei Konsultavimo grupės, VU SA ISF ir VU SA Taryba ir Parlamentas atitinka kokybinius bei kiekybinius vertinimo kriterijus. Informacija rinkta ir Revizijos komisijai dalyvaujant VU SA Parlamento bei Tarybos posėdžiuose, organizacijos vykdomuose mokymuose ir kituose renginiuose.

Taip pat Revizijos komisija konsultavo VU SA narius (-es) ir teikė atsakymus į jų klausimus, susijusius su VU SA veikla bei teisės aktais, teikė veiklą reglamentuojančių dokumentų išaiškinimus kadencijos metu. Ataskaitiniu laikotarpiu Revizijos komisija ne tik inicijavo VU SA nepriklausomo audito procesą, bet ir atvirame VU SA Parlamento posėdyje pristatė savo tarpinę ataskaitą.

Organizacijos veiklos vertinimo ataskaitą Revizijos komisija teikia VU SA ataskaitinės-rinkiminės konferencijos metu (su vertinimo ataskaita galima susipažinti [vusa.lt/lt/veiklos-ir-tyrimu-ataskaitos](https://www.vusa.lt/lt/veiklos-ir-tyrimu-ataskaitos)).
